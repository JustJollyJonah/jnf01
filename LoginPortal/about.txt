Medewerkers

Binnen Dynamiek wordt arbeidsgerelateerde dagbesteding geboden aan mensen met een beperking of een (grote) afstand tot de arbeidsmarkt.
Dynamiek is een locatie van Omega Zorg.

Binnen Dynamiek wordt voornamelijk het creatieve talent van de medewerkers aan gesproken. Zo houden zij zich o.a. bezig met het tekenen van ansichtkaarten, het maken van schilderijen en het oppimpen van kleine meubels. In ons naaiatelier maken wij tassen, kussens en poppen van stof.
Het borduren van namen op o.a. slabben en handdoeken behoort ook tot de mogelijkheden.

Medewerkers binnen Dynamiek werken in een omgeving waarin iedereen zich veilig kan voelen. Bij Dynamiek werk je op je eigen nivo en in een tempo dat bij jou past.
Er wordt in kleine groepen gewerkt, in een rustige en overzichtelijke ruimte.
De werkzaamheden sluiten aan bij de interesses en de mogelijkheden van de medewerkers.

Werk je bij Dynamiek, dan kun je ook een dag of een dagdeel bij de Bloemboetiek werken. De Bloemboetiek verzorgt regelmatig workshops en misschien vindt je het leuk om daar je bijdrage aan te leveren.
Dat kan het klaar zetten zijn van de spullen, maar ook het verzorgen van koffie, thee of een lunch.

Begeleiders
De begeleiders en een Zorgcoördinator van Dynamiek ondersteunen de medewerkers bij het uitvoeren van de werkzaamheden. 
Bij Omega Zorg staan mensen centraal: Het gaat om WIE je bent.
Binnen Dynamiek is er de ruimte om je te ontwikkelen. Je kunt er vaardigheden leren, deze in de praktijk brengen en zo kun je ook ervaren welke werkzaamheden er nu echt bij je passen.
